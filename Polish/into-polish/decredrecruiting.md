![](../../img/decredrecruiting1.jpeg)
## Decred rekrutuje

W ciągu ostatnich kilku miesięcy zaobserwowaliśmy wzrost liczby wykonawców Decred z grupy 10 do liczącej ponad 25 osób. Wzrost ten był całkowicie organiczny i chociaż wzrost był znaczący, to w najbliższej przyszłości mamy zamiar dalej zasilać nasze szeregi. Ponieważ Decred ma stale odkładające się wpłaty na funduszu rozwojowym w wysokości 24 456 DCR miesięcznie, to oznacza, że na czerwiec 2017 r. miesięcznie dostępnych jest około 430 000 USD na wydatki związane z projektem. Obecnie wydajemy około 100 000 USD miesięcznie na rozwój, marketing i prace projektowe, co stanowi mniej niż 25% obecnego poziomu wpływów na fundusz rozwojowy. Aby przyspieszyć rozwój infrastruktury Decred, zamierzamy na bieżąco realizować większość lub całość miesięcznych wpływów do funduszu deweloperskiego.

Podczas gdy konwencjonalna firma może potraktować to jako szansę na wpadnięcie w szał zatrudniania na lewo i prawo, to Decred nie jest firmą konwencjonalną, a więc podejdzie do sprawy inaczej. Zakres projektu kryptowalutowego jest znacznie większy niż w przypadku większości tradycyjnych firm, co oznacza, że istnieje szereg wielu różnych zadań, które należy wykonać w ramach jego budowy. Poza szerokim zakresem, projekt kryptowalutowy, który finansuje własny rozwój, musi koniecznie robić to, płacąc różnym wykonawcom za pomocą swoich własnych tokenów, co komplikuje typowy proces zatrudniania pracowników, który obowiązuje w przypadku tradycyjnych podmiotów korporacyjnych. Do tej pory, Decred działał raczej jako podmiot zbiorowy niż korporacyjny, w którym zainteresowane strony pojawiają się i pomagają tam, gdzie jest potrzeba, wykorzystując wszelkie posiadane umiejętności. Ponieważ większość pracy dla Decred jest jawna, osoby lub firmy, które są zainteresowane otrzymaniem płatnego kontraktu, mogą pojawić się, wykonać trochę pracy, sprawdzić, czy im to odpowiada, a następnie być wynagradzane za swoją pracę, zakładając, że obecni wykonawcy zatwierdzają rezultaty ich pracy. Zamiast skupiać się na życiorysach, referencjach i wywiadach, jesteśmy znacznie bardziej zainteresowani tym, co potencjalny wykonawca może i będzie robić dla projektu, co może być rzeczywiście ocenione dopiero po fakcie. W dalszej części bardziej szczegółowo omówię zastrzeżenia odnośnie stania się i bycia wykonawcą Decred.

### Witajcie, ludzie czynu

Przede wszystkim oczekuje się, że wszyscy wykonawcy Decred będą regularnie dostarczać efekty pracy, które będą sprawdzane przez innych wykonawców, naszych użytkowników i szerszą publiczność. Jesteśmy społecznością ludzi czynu, co jest kluczowe dla rozwoju projektu. Aby zostać wykonawcą, typowym dla potencjalnego wykonawcy jest:

* wykazanie niezależnego zainteresowania projektem

* zapoznanie się z podstawami projektu Decred poprzez korzystanie z jego oprogramowania i lekturę naszej dokumentacji lub innych treści edukacyjnych

* znalezienie części projektu, w której czujesz, że masz umiejętności, którymi możesz przyczynić się do jego rozwoju

* skonsultowanie się z zespołem Decred przed rozpoczęciem pracy, aby uniknąć powielania

* przesłanie efektów swojej pracy do sprawdzenia

Po tym, jak odpowiedni wykonawcy zapoznają się z efektami Twojej pracy, otrzymasz od nich komentarz na jej temat, i być może zasugerują, żebyś dołączył do projektu jako wykonawca. Potencjalni wykonawcy powinni umieć wykonać powyższe czynności przy minimalnym wsparciu ze strony dotychczasowych współpracowników. Chociaż staramy się być możliwie jak najbardziej inkluzywni wobec potencjalnych współpracowników, ważne jest, aby zrozumieć, że musimy utrzymać wewnętrzne standardy efektów pracy, co oznacza, że ​​nie wszystkie zainteresowane strony zostaną poproszone o stanie się wykonawcami Decred.

Oczywiście, podbudowuje nas fakt posiadania mocnych referencji i bogatych w doświadczenia życiorysów przez ludzi i firmy, lecz jako społeczność ludzi czynu to, co wykonawca w sposób rzeczywisty robi dla projektu, liczy się o wiele bardziej niż jego poprzednie miejsca pracy, czy zaplecze teoretyczne. Z mojego osobistego doświadczenia wynika, że choć niektórzy ludzie czy organizacje wyglądają niesamowicie na papierze, to w rzeczywistości ich efekty pracy są mierne. Podsumowując to w cytacie:

> "Jesteś tym, co robisz. Człowieka określają jego czyny, a nie wspomnienia.
 –Kuato, 'Pamięć absolutna'

Innymi słowy, przypisujemy większą wartość płynnej inteligencji i ciężkiej pracy, jednak wciąż uznając wartość inteligencji skrystalizowanej.

### Zarządzanie poprzez praktykę

Dla większych organizacji typowe jest to, że istnieje w nich klasa menadżerów szczebla średniego, których głównym efektem pracy jest zarządzanie innymi pracownikami. Chociaż nieuniknione jest to, że menedżerowie średniego szczebla pojawiają się w miarę rozwoju organizacji, dążymy do zminimalizowania zapotrzebowania na nich. Od tych, którzy de facto lub formalnie zajmują stanowiska kierownicze w projekcie Decred, oczekuje się, że powinni zarządzać poprzez działanie, a nie jedynie wydawanie rozkazów innym; wpierw muszą wykazać się kompetencjami w dostarczaniu wymiernych efektów pracy niezwiązanych z zarządzaniem, zanim zostaną uznani za kandydatów na stanowiska kierownicze. Jeśli wykonawca nie może dostarczyć dopuszczalnego produktu pracy w danej domenie, jest mało prawdopodobne, że będzie w stanie efektywnie zarządzać innymi wykonawcami, którzy pracują w tej dziedzinie.

Jako osoba, która jest aktywnym przedsiębiorcą, rozumiem u niektórych potencjalnych współpracowników pragnienie tego, żeby obdarzano ich pewnym autorytetem i szacunkiem jako funkcją ich przeszłych osiągnięć, tytułów itp. W Decred, autorytet i szacunek są zdobywane w miarę upływu czasu poprzez pracę, a nie przyznawane poprzez schlebianie ego, czy zabieganie o względy u ludzi o wyższym statusie. Zachęcamy ambitnych wykonawców do poświęcenia czasu na zdobycie uznania innych współpracowników przed próbą zarządzania nimi.

### Wykonawcy korporacyjni

Do tej pory, dla Decred pracuje tylko dwóch bezpośrednich wykonawców korporacyjnych: Company 0 LLC (USA) i Eeter Collective OÜ (EE). Company 0 zajmuje się tworzeniem większości oprogramowania, a Eeter wykonuje ogromną część prac projektowych. Z podmiotami korporacyjnymi są z pewnością łatwiejsze w obsłudze niż cała paleta pojedynczych wykonawców, ale mają też wadę pod postacią promowania pewnej dawki centralizacji. To powiedziawszy, jesteśmy zainteresowani współpraca z większą ilością firmowych wykonawców z następujących powodów:

* przedsiębiorstwom łatwiej jest radzić sobie z wynagrodzeniem bezpośrednio w Decred, w porównaniu do osób fizycznych

* pozwala to projektowi na oddelegowanie części obciążeń administracyjnych, które w ramach samego projektu ograniczymy do minimum

* mniej micromanagementu indywidualnych stawek rozliczeniowych poszczególnych wykonawców

Bardzo chcielibyśmy, aby kolejne firmy zewnętrzne, poza Company 0, brały udział w pracach deweloperskich.

### Otrzymywanie wynagrodzenia bezpośrednio w Decred

Ponieważ projekt koniecznie musi płacić swoim wykonawcom za pomocą własnych tokenów, stwarza to dla nich pewne logistyczne wyzwania: wykonawcy muszą być gotowi, by albo hodlować swoje kredyty, lub zmierzyć się z procesem ich wymiany na inne kryptowaluty, lub fiaty. Szukamy wykonawców zarówno na część, jak i na cały etat, a kwestia wymiany jest szczególnie ważna w kontekście osoby lub korporacji, która czerpie większość swoich dochodów z pracy kontraktowej dla Decred. Jedną z dróg wymiany jest obsługa płatności fakturowych za pomocą procesora płatności kryptowalutowych, które akceptują Decred wypłacają środki w fiatach, takie jak CoinPayments lub Wirex. W przypadku braku takiej usługi, która obsługuje lokalną walutę i jurysdykcję, wykonawca może być zmuszony do skorzystania z dwóch kont: jednego do wymiany DCR na BTC, a drugiego do wymiany BTC na inne waluty fiat.

### Zapewnij własną siłę roboczą

Zauważyliśmy, że istnieje szeroki wachlarz opinii na temat tego, nad czym projekt powinien i nie powinien pracować w danym momencie. Słuchanie i dostosowywanie się do opinii naszych użytkowników jest dla nas ważne, lecz istnieje ogromna nadwyżka pomysłów w stosunku do ludzi, którzy w rozsądny sposób mogą wdrożyć te pomysły w życie. Ze względu na niedobór ludzi działamy zgodnie z zasadą „zapewnij własną siłę roboczą”, która dotyczy rozwoju wraz ze wszystkimi innymi obszarami projektu. Zauważ, że nie zabraniamy nikomu dzielić się swoimi pomysłami, a jedynie to, że muszą być świadomi tego, że gdy wykonawcy wdrażają jakieś rozwiązanie, to robią to z własnej, nieprzymuszonej woli. Jeśli chcesz, żeby coś zostało zaimplementowane, sam musisz wykonać ku temu pracę lub przekonać innych współpracowników do tego, że Twój pomysł warto wdrożyć.

### Na część, kontra na cały etat

W przypadku wielu projektów typu open source typowe jest to, że większość współtwórców pracuje w niepełnym wymierze godzin. W to z tego, że większość projektów ma ograniczone finansowanie oparte na darowiznach, co utrudnia zaproponowanie stałego wynagrodzenia dla osób zainteresowanych pracą w pełnym wymiarze godzin. W przypadku Decred mamy sprawdzone źródło dochodu, które można wykorzystać na bieżąco do opłacania wykonawców, umożliwiając zainteresowanym wykonawcom pracę nad projektem w pełnym wymiarze, np. Company 0 LLC. Obecnie mamy przyzwoitą mieszankę wykonawców pracujących w niepełnym wymiarze godzin i pełnoetatowych, przy czym większość indywidualnych wykonawców pracuje w niepełnym wymiarze godzin.

Jeśli chodzi o proces stania się pełnoetatowym współpracownikiem, najbezpieczniejszym sposobem zapewnienia tego, że będziemy mieć dobrze dopasowaną, pełnoetatową ekipę jest to, żeby wejście w tę rolę mogło odbywać się stopniowo. Oczekujemy tego, że uczestnik rozpocznie pracę w niepełnym wymiarze godzin, a następnie przejdzie do pracy w pełnym wymiarze po tym, jak wykaże stałe efekty, dobrą etykę pracy i umiejętność współpracy z innymi wykonawcami.

### Globalna obecność

Twórcy Decred są rozproszeni po wielu krajach: Stanach Zjednoczonych, Brazylii, Słowenii, Włoszech, Australii, Niemczech, Estonii, Węgrzech, Belgii, Rosji, Holandii i Wielkiej Brytanii. Mimo to, większość wykonawców znajduje się w USA, z UE tuż za, na drugim miejscu. Chcielibyśmy zobaczyć więcej udziału w rozwoju projektu od ludzi spoza Stanów Zjednoczonych, ale cieszymy się z każdego nowego wykonawcy, skąd by nie pochodził. Jedynym twardym wymogiem jest umiejętność komunikowania się w jęz. angielskim, ponieważ nie jesteśmy organizacją na tyle dużą, aby wspierać wiele języków w obiegu pracy naszych wykonawców.

### Stawki płacowe

Radzenie sobie z płacami w wielu krajach i regionach było interesującym wyzwaniem, szczególnie w świetle szalejącej spekulacji na rynku nieruchomości na niektórych rynkach, np. w zatoce San Francisco lub w Nowym Jorku. Stawki wynagrodzenia, które oferujemy poszczególnym wykonawcom, są zwykle akceptowalne poza tymi lokalizacjami ze szczególnie wysokimi kosztami utrzymania. Do tej pory nie udało nam się znaleźć dobrego rozwiązania tego problemu, jednak wkrótce zamierzamy się do niego odnieść. W międzyczasie sugerujemy, aby potencjalni wykonawcy z obszarów o wysokich kosztach życia skontaktowali się z nami w celu omówienia stawek płac, jeśli jest to potencjalny problem.

### Obecne stanowiska do obsadzenia

Chociaż to, czego Decred może potrzebować jako organizacja niekoniecznie będzie się pokrywać z tym, nad czym chcieliby pracować potencjalni deweloperzy, to mamy listę ról i zadań, w których chcielibyśmy obecnie obsadzić ludzi. Te role rozłożone są na parę różnych kategorii z kilkoma obszarami im podlegającymi:

#### Programiści Go

* oczekujemy znajomości standardowych bibliotek i narzędzi, zarządzania zależnościami glide oraz testów pokrycia
* daemon konsensusu (dcrd)
* daemon portfela (dcrwallet)
* stakepool (dcrstakepool)
* sprawdzanie i weryfikacja pull requestów
* testy pokrycia Go
* testy pokrycia konsensusu pełnoblokowego
* pokrycie jarzma testowego rpc
* ogólny audyt kodu
* audyt bezpieczeństwa

#### Programiści JavaScript

* oczekujemy biegłości w Electron, Node.js, React, AngularJS, Redux, jQuery, JavaScript, CSS i HTML
* portfel wieloplatformowy (decrediton) UI/UX
* ogólny audyt kodu
* audyt bezpieczeństwa

#### Programiści PHP/JavaScript

* oczekujemy biegłości w PHP, jQuery, JavaScript, CSS i HTML
* integracje płatności w sklepach online
* ogólny audyt kodu
* audyt bezpieczeństwa

#### Badacze akademiccy

* nowatorskie badania związane z podejściem „przynieś swój własny projekt”

#### Filmiki instruktażowe

* filmiki ze zrzutem ekranu i anglojęzyczną narracją na temat najczęściej używanych konfiguracji
* tłumaczenie i lokalizacja
* tłumaczenie napisów do anglojęzycznych filmików instruktażowych
* tłumaczenie dokumentacji technicznej
* utrzymywanie obecności w mediach społecznościowych dla języków FR / RU / PT / CN
* tłumaczenie strony internetowej

##### Wsparcie portfela

* wsparcie użytkowników różnych portfeli na kanale #support na Slacku, etc.

#### Integracja z giełdami wymiar i procesorami płatności

* rozszerzanie i podtrzymywanie stosunków z procesorami płatności oraz giełdami wymian

* opracowanie narzędzi do opisania aktywności on-chain rynków Decred

### Podsumowanie

Cieszymy się, że możemy rozszerzyć pulę współpracowników Decred i nadal rozbudowywać nasz system zdecentralizowanego zarządzania. Zachęcamy zainteresowane strony do skontaktowania się przez Slacka, Matrixa, Reddit lub forum Decred, aby dowiedzieć się więcej. Jeśli chcesz napisać komentarz, możesz to zrobić w wątku komentarzy na forum.

---
Tekst w oryginalnej publikacji ukazał się na [https://blog.decred.org/2017/07/25/Decred-Recruiting/](https://blog.decred.org/2017/07/25/Decred-Recruiting/) 25 lipca 2017 r.

Tłumaczenie @kozel.
