## Jak dołączyć do zespołu deweloperskiego Decred

Cześć! Ten poradnik został stworzony dla doświadczonych programistów, którzy chcieliby dołączyć do zespołu Decred — zawsze szukamy utalentowanych ludzi. Jako że jesteśmy zdecentralizowanym projektem typu open source, nie ma tu menadżera od rekrutacji, czy też pracowników działu zasobów ludzkich, którzy mogliby Wam pomóc zacząć pracę; mamy nadzieję, że ten poradnik wypełni tę lukę.

Zanim jednak zaczniemy, czy przeczytaliście już może [ten wpis na blogu?](https://github.com/artikozel/decred-articles/blob/master/Polish/into-polish/decredrecruiting.md)

Jest on swoistym przeglądem projektu i skupia się zwłaszcza na rolach dla deweloperów Go oraz Javascript, jednak mamy też mnóstwo pracy w innych działach rozwoju. Ludzi z innym zapleczem programistycznym i chęcią do dołączenia do zespołu również serdecznie zapraszamy.

![](../../img/howtojoin1.jpeg)
*<p align="center">Jesteście bardzo mile widziani.</p>*

### Zatrudnij się jako programista

Jesteśmy zdecentralizowanym projektem open source — nie ma u nas rozmów o pracę, czy nudnych testów sprawdzających umiejętności kodzenia. Zamiast tego oczekujemy, że zaczniesz prace bezpośrednio na naszym kodzie, i zaangażujesz się w społeczność. Przejrzysta komunikacja i umiejętność samodzielnego rozwiązywania problemów są w tym procesie niezbędne.
Zobaczmy, jak to działa:

1. Rozejrzyj się po naszym GitHubie i znajdź coś, do czego chciałbyś dorzucić od siebie cegiełkę.

 https://github.com/decred

 https://docs.decred.org/advanced/using-github/

2. Dołącz do kanału #dev na Matrixie, Slacku, IRC, lub Discordzie Wszystkie te platformy czatu są zmostkowane, więc wybierz swoją ulubioną.

 Tutaj możesz porozmawiać z naszymi programistami o tym, nad czym chciałbyś pracować. W tej części procesu niezbędna jest przejrzysta komunikacja, która, w przypadku komunikowania się z obecnymi deweloperami, pomaga uniknąć powielania wysiłków. Ponadto, jeśli główni programiści zaakceptują Twój plan pracy, możesz mieć większą pewność, że otrzymasz za nią wynagrodzenie (o ile będzie ona zgodna z naszymi wewnętrznymi standardami).

3. Podczas pisania kodu pozostań w kontakcie z zespołem i powiadamiaj go o swoich postępach. Kiedy wyślesz swój pierwszy Pull Request, zostanie on sprawdzony przez obecnych członków zespołu. Skorzystaj z ich opinii, aby ulepszyć swój następny PR. Gdy będziesz konsekwentnie scalać kod, najprawdopodobniej zostaniesz poproszony o zostanie wykonawcą; otrzymasz ofertę kontraktu i będziesz mieć możliwość rozliczenia za bieżącą i przeszłą pracę.

 Średni okres próbny wynosi jeden miesiąc w większości zwykłych firm. W przypadku Decred może być on znacznie krótszy. Zależy to od problemów, nad którymi pracujesz, od jakości Twojego kodu i od komunikacji z zespołem. Chcemy być jak najbardziej inkluzywni, ale musisz mieć świadomość tego, że musimy zachować wewnętrzne standardy naszej pracy. Oznacza to, że nie wszystkie zainteresowane strony zostaną poproszone o zostanie wykonawcami.

4. Wykonawcy rozliczają swoje godziny co miesiąc. Śledzisz liczbę godzin, w których produktywnie pracowałeś nad określonym problemem, i zbierasz wszystkie problemy, nad którymi pracowałeś przez ten miesiąc. Na początku następnego miesiąca tworzysz fakturę zawierającą Twoje PR i ilość godzin spędzonych na kodowaniu dla Decred. Istnieje szablon, z którego możesz skorzystać.

 Jak wspomniano w poście na blogu, wszyscy kontrahenci są opłacani w Decred (DCR), który można przekonwertować na wybraną przez Ciebie walutę. Stawka wynosi 30 USD + na godzinę, w zależności od rodzaju wkładu do projektu i kosztów utrzymania na danym obszarze.

### Parę słów na temat Twojej krzywej uczenia się

Potencjalni wykonawcy powinni móc wykonać wymienione powyżej kroki przy minimalnym wsparciu ze strony istniejących współpracowników. Oczywiście, Twój proces uczenia przyspieszy się, jeśli będziesz zadawał pytania, które pozwolą naszemu zespołowi umożliwić Ci lepsze zrozumienie specyfiki problemów. Pytania są w porządku; po prostu nie możemy pozwolić sobie na pracę z ludźmi, którzy nas spowalniają (zamiast pomagać nam rozwijać się szybciej). Poniższe pytania to przykłady interakcji, których chcielibyśmy uniknąć:

* **Jak zdobyć/skompilować/uruchomić kod?**

 Wszystkie repozytoria mają instrukcje. Potencjalni wykonawcy muszą być w stanie wykonać wszystkie kroki, aby uruchomić pliki binarne. Ponadto, błędy napotkane podczas konfigurowania środowiska programistycznego są zwykle zrozumiałe, więc każdy profesjonalny programista powinien być w stanie dowiedzieć się, w jaki sposób je naprawić.

* **Na czym mogę pracować?**

 Powinniście przyjrzeć się istniejącym problemom lub znaleźć nowe funkcje, nad którymi chcielibyście pracować. Niezbędne jest przy tym zrozumienie podstawowego kodu i jego mechanizmów.

* **Ile czasu zajmuje bilet na głosowanie?**

 Jeśli chcesz być odnoszącym sukcesy wykonawcą w działce projektowania, odpowiedź na to pytanie powinna być bardzo łatwa przy założeniu, że umiesz czytać kod — pomijamy fakt, że na to pytanie istnieje dużo obszernych odpowiedzi, udzielonych, chociażby na Reddicie.

* **W jaki sposób wybiera się bilety do głosowania?**

 To pytanie jest nieco trudniejsze niż poprzednie, ponieważ nie ma jednej stałej definiującej to zachowanie. Niemniej jednak, powinieneś być w stanie uzyskać ogólne rozeznanie w kodzie, obserwując, co dzieje się podczas uruchamiania, kiedy dołączany jest nowy blok, lub w przypadku podjęcia określonej akcji.

#### Przykłady pytań, do których zadawania gorąco zachęcamy:

* **Czy mogę pracować nad problemem X?** (Aby sprawdzić, czy ktoś już przypadkiem nie pracuje nad rozwiązaniem lub problem stał się przestarzały z powodu zmian w kodzie).

* **Mój plan rozwiązania problemu X to zrobić Z. Czy to byłaby rozsądna strategia?** (Zwłaszcza, jeśli problem X jest skomplikowany lub jeśli rozwiązanie Z dotknie istotnej części bazy kodu).

* **Miałem problem z Y podczas używania dcrd/dcrwallet/decrediton/czegokolwiek. Próbowałem już A/B/C, ale problem wciąż pozostaje. Czy ktoś już się z tym spotkał?** (Potwierdzenie, że coś jest problemem przed rozpoczęciem jakiejkolwiek pracy).

Zauważ, że mówiąc Ci to wszystko mamy na myśli najlepsze intencje. Chcemy rozszerzyć nasz projekt na poziom globalny, więc mamy szczerą nadzieję, że w trakcie swojej przygody z Decred zostaniecie zatrudnieni. Rozpoczęcie nauki zawsze objęte jest występowaniem krzywej uczenia się, nawet dla osób, które już pracowały z projektami blockchain typu open source.

### Grupy deweloperskie i wykonawcy korporacyjni

Do tej pory dla Decred pracowało 7 korporacyjnych wykonawców. Jesteśmy zainteresowani powiększeniem tej liczby z wielu powodów. Niemniej jednak, od każdego programisty oczekuje się, że przejdzie przez opisane wyżej w tym poście czynności tak, abyśmy mogli mieć bezpośredni kontakt z osobami, które piszą kod. Proces pozyskania Ciebie i Twojej firmy do współpracy z projektem Decred możemy skoordynować na kanale #recruitment.

### Skontaktuj się z nami

Zachęcamy do zapoznania się z nami i projektem! Cenimy sobie osoby pracowite i zmotywowane do pracy, więc nie omieszkaj się skontaktować z nami — jesteśmy dostępni na [tych platformach komunikacyjnych](https://decred.org/community).

Niezmiernie cieszymy się z tego, że zainteresowanie pracą dla Decred rośnie!

---

Tekst autorstwa [@NoahPierau](https://medium.com/@NoahPierau) ukazał się na [medium.com](https://medium.com/@NoahPierau/how-to-join-the-decred-development-team-ad2475d8d99c) 11 kwietnia 2018 r.

Tłumaczenie aut. @kozel
