## Jak dostać pracę jako współpracownik Decred


![](../../img/howtogethired1.png)

W tym artykule wyjaśniamy szczegóły tego, jak można zostać wykonawcą (współpracownikiem) Decred. Jednym z najważniejszych pytań jest to, dlaczego chciałbyś pracować dla projektu Decred? W większości przypadków ludzie marzą o wolności finansowej i w tym, jak rozwijają się technologia blockchain i waluty cyfrowe widzą swoją szansę. Inni chcą większej autonomii i swobody w planowaniu swojej pracy lub chcieliby pracować zdalnie podczas podróży po świecie. Miłośnika kodu, z kolei, może podekscytować innowacyjny blockchain Decred, napisany w całości w Go (golang). Niezależnie od Twojego powodu zastanów się, w jaki sposób chcesz się przyczynić do rozwoju projektu, zakomunikuj to profesjonalnie i weź się do pracy!

### Deweloperzy, projektanci, marketerzy: Wszyscy są mile widziani jako współtwórcy Decred

Decred to wyjątkowa i innowacyjna waluta cyfrowa. Jesteśmy wspólnotą ludzi o mocnym etosie pracy, którzy przejęli kontrolę nad swoim życiem cyfrowym i finansowym. Zamiast skupiać się na życiorysach, referencjach i wywiadach, jesteśmy bardziej zainteresowani tym, co potencjalny wykonawca może i będzie robił dla projektu. Oczywiście, podbudowuje nas fakt posiadania mocnych referencji i bogatych w doświadczenia życiorysów przez ludzi i firmy, lecz jako społeczność ludzi czynu to, co wykonawca w sposób rzeczywisty robi dla projektu, liczy się o wiele bardziej niż jego poprzednie miejsca pracy, czy zaplecze teoretyczne. Podsumowując to w cytacie:

> "Jesteś tym, co robisz. Człowieka określają jego czyny, a nie wspomnienia.
 –Kuato, 'Pamięć absolutna'

Innymi słowy, przypisujemy większą wartość płynnej inteligencji i ciężkiej pracy, jednak wciąż uznając wartość inteligencji skrystalizowanej.

### Rozwijanie ekosystemu Decred

Rozumiemy, że to, czego Decred potrzebuje, niekoniecznie musi zgadzać się z tym, co potencjalny wykonawca może lub chce zrobić. Z racji tego, praca jest podzielona na kilka różnych obszarów. Dla programistów stworzyliśmy kilka niezależnych repozytoriów na naszym GitHubie, z których każde wymaga różnych umiejętności kodowania i znajomości języków programowania. Dla projektantów, marketerów i innych ról związanych z biznesem mamy kilka różnych projektów. Przykłady obejmują organizację wydarzeń, produkcję wideo, treści w mediach społecznościowych, nawiązywanie współpracy lub zarządzanie wieloma społecznościami online. We wszystkich przypadkach oczekujemy od współtwórców wewnętrznej motywacji, niezależnych umiejętności rozwiązywania problemów oraz profesjonalnej i komunikatywnej postawy.

Aby zostać wykonawcą Decred, typowe jest:

1. Wykazanie niezależnego zainteresowania projektem
2. Zapoznanie się z podstawami projektu Decred poprzez korzystanie z jego oprogramowania i lekturę naszej dokumentacji lub innych treści edukacyjnych.
3. Znalezienie części projektu, w której czujesz, że masz umiejętności, którymi możesz przyczynić się o jego rozwoju.
4. Skonsultowanie się z zespołem Decred przed rozpoczęciem pracy, aby uniknąć powielania.
5. Przesłanie efektów swojej pracy do sprawdzenia.

Potencjalni wykonawcy powinni umieć wykonać powyższe czynności przy minimalnym wsparciu ze strony dotychczasowych współpracowników. Chociaż staramy się być możliwie jak najbardziej inkluzywni wobec potencjalnych współpracowników, ważne jest, aby zrozumieć, że musimy utrzymać wewnętrzne standardy efektów pracy, co oznacza, że ​​nie wszystkie zainteresowane strony zostaną poproszone o stanie się wykonawcami Decred.

![](../../img/howtogethired2.jpeg)
### Na część, kontra na cały etat

Decred to projekt typu open source, jednakże, w przeciwieństwie do większości innych projektów tego rodzaju, mamy pewne źródło dochodu, którego używamy, aby na bieżąco opłacać naszych współpracowników, co umożliwia zainteresowanym wykonawcom pracę nad projektem w pełnym wymiarze godzin. Obecnie mamy przyzwoitą mieszankę wykonawców pracujących w niepełnym wymiarze godzin i pełnoetatowych, przy czym większość wykonawców jest zatrudniona w niepełnym wymiarze godzin.

Jeśli chodzi o proces stania się pełnoetatowym współpracownikiem, najbezpieczniejszym sposobem zapewnienia tego, że będziemy mieć dobrze dopasowaną, pełnoetatową ekipę jest to, żeby wejście w tę rolę mogło odbywać się stopniowo. Oczekujemy tego, że kandydat rozpocznie pracę w niepełnym wymiarze godzin, a następnie przejdzie do pracy w pełnym wymiarze po tym, jak wykaże stałe efekty, dobrą etykę pracy i umiejętność współpracy z innymi wykonawcami.

### Zasady pracy

W Decred, autorytet i szacunek są zdobywane w miarę upływu czasu poprzez pracę, a nie przyznawane poprzez schlebianie ego, czy zabieganie o względy u ludzi o wyższym statusie. Z zadowoleniem przyjmujemy uczestnictwo wszystkich ludzi, ale nikt nie powinien oczekiwać, że nowe osoby, zaraz po przyjściu, będą mogły rozstawiać ludzi po kątach. Zachęcamy ambitnych wykonawców do poświęcenia czasu na zdobycie uznania innych współpracowników przed próbą zarządzania nimi.

Zauważyliśmy, że istnieje szeroki wachlarz opinii na temat tego, nad czym projekt powinien i nie powinien pracować w danym momencie. Słuchanie i dostosowywanie się do opinii naszych użytkowników jest dla nas ważne, lecz istnieje ogromna nadwyżka pomysłów w stosunku do ludzi, którzy w rozsądny sposób mogą wdrożyć te pomysły w życie. Ze względu na niedobór ludzi działamy zgodnie z zasadą „zapewnij własną siłę roboczą”, która dotyczy rozwoju wraz ze wszystkimi innymi obszarami projektu. Jeśli chcesz, żeby coś zostało zaimplementowane, sam musisz wykonać ku temu pracę lub przekonać innych współpracowników do tego, że Twój pomysł warto wdrożyć.

### Otrzymywanie wynagrodzenia za pracę

Wykonawcy rozliczają swoje godziny w trybie miesięcznym. Po ocenie efektów pracy, Decred rozlicza się ze swoimi wykonawcami w swojej własnej walucie - DCR, co stwarza pewne logistyczne wyzwania. Programiści muszą być albo gotowi na hodling, opłacanie rachunków w DCR lub radzenie sobie z procesem wymiany swoich DCR na inne waluty. Szukamy zarówno wykonawców zarówno w niepełnym wymiarze godzin, jak i pełnoetatowych, a wspomniana już kwestia wymiany jest szczególnie ważna w kontekście osób lub korporacji, które czerpią większość swoich dochodów z pracy dla Decred.

Radzenie sobie z płacami w wielu krajach i regionach było interesującym wyzwaniem, szczególnie w świetle szalejącej spekulacji na rynku nieruchomości na niektórych rynkach, np. w zatoce San Francisco lub w Nowym Jorku. Stawki wynagrodzenia, które oferujemy poszczególnym wykonawcom, są zwykle akceptowalne poza tymi lokalizacjami ze szczególnie wysokimi kosztami utrzymania. Sugerujemy, aby potencjalni wykonawcy z obszarów o wysokich kosztach życia skontaktowali się z nami w celu omówienia stawek płac, jeśli jest to potencjalny problem.

### Globalna obecność i różnorodność

Twórcy Decred są rozproszeni po wielu krajach: Stanach Zjednoczonych, Brazylii, Słowenii, Włoszech, Australii, Niemczech, Estonii, Węgrzech, Belgii, Rosji, Holandii i Wielkiej Brytanii. Mimo to, większość wykonawców znajduje się w USA, z UE tuż za, na drugim miejscu. Chcielibyśmy zobaczyć więcej udziału w rozwoju projektu od ludzi spoza Stanów Zjednoczonych, ale cieszymy się z każdego nowego wykonawcy, skąd by nie pochodził. Jedynym twardym wymogiem jest umiejętność komunikowania się w jęz. angielskim, ponieważ nie jesteśmy organizacją na tyle dużą, aby wspierać wiele języków w obiegu pracy naszych wykonawców.

### Wnioski

Jesteśmy podekscytowani rozszerzeniem puli wykonawców Decred i dalszym budowaniem naszego cyfrowego ekosystemu walutowego. Zachęcamy zainteresowane strony do skontaktowania się z Noah/Haon za pośrednictwem mediów społecznościowych w celu uzyskania dalszych informacji. Jeśli chcesz dodać komentarz, możesz to zrobić w dziale komentarzy.
Ten artykuł został napisany na podstawie oryginalnego wpisu na blogu: [Decred rekrutuje](https://github.com/artikozel/decred-articles/blob/master/Polish/into-polish/decredrecruiting.md).

Wydałem także wersję rozwiniętą, napisaną z myślą o programistach: [Jak dołączyć do zespołu programistów Decred](https://github.com/artikozel/decred-articles/blob/master/Polish/into-polish/howtojointhedecreddevelopmentteam.md).

---

Tekst autorstwa [@NoahPierau](https://medium.com/@NoahPierau) ukazał się na [medium.com](https://medium.com/decred/how-to-get-hired-as-a-decred-contractor-e1435842df10) 20 stycznia 2018 r.

Tłumaczenie aut. @kozel
